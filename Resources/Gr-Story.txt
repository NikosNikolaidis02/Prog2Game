"Αυτό είναι το πεπρωμένο μου… Μια μέρα που οι θεοί θα θυμούνται". 
Αυτή τη φράση άκουσε ο Δίας από τον γιο του, όταν τον αντίκρισε μπροστά του.Όλα άρχισαν όταν ο νεαρός Δίας αποφάσισε να επισκεφτεί τη Γη των θνητών. Εκεί, σε μια απο τις περιπλανήσεις του, αντίκρισε την πανέμορφη Τζάβα. Θαμπώθηκε απο την ομορφιά της και δεν αντιστάθηκε ούτε στιγμή να την προσεγγίσει. Εκείνη τον ερωτεύτηκε με την πρώτη ματιά και πολύ σύντομα κατάλαβαν ότι θα αποκτήσουν έναν γιο. Σύμφωνα όμως με μια παλαιά προφητεία, το πρώτο παιδί που θα έκανε ο Δίας με μια θνητή θα ξεπερνούσε σε δύναμη τον πατέρα του και θα τον ανέτρεπε στην εξουσία. Φοβούμενος οτι τα παιδί αυτό θα κατακτήσει το θρόνο του, διέταξε τον θάνατο και των δύο. Στο άκουσμα αυτής της διαταγής, η κυοφορούσα Τζάβα δραπέτευσε από τον Δία και κρύφτηκε μακριά του. Μετά απο 18 χρόνια, στην ενηλικίωση του παιδιού της, η Τζάβα τού εκμυστηρεύτηκε την αλήθεια για τον πατέρα του. Γνωρίζοντας για την προφητεία και με αφορμή το μίσος που τον διακατείχε, ξεκίνησε το ταξίδι του για την κατάκτηση του Ολύμπου…